<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="./css/post.css">
</head>
<body>
    <div class="container">
        <a class="btn btn-dark" href="index.html">হোম</a>
        <article class="post">
            <h3>বরফ গলা নদী: পাঠ প্রতিক্রিয়া</h3>
            <small>১৩ই মে ২০২০</small>
            <div class="row">
                <div class="col-6"><img src="./images/borof-gola-nodi.jpg" class="img-fluid" alt="Borof Gola Nodi">
            </div>
                <div class="col-6"><p>বরফ গলা নদী আমার পড়া প্রিয় ব‌ইগুলোর একটি। ব‌ইটি প্রথম প্রকাশিত হয়েছিলো ১৯৬৯ সালে। একটি মধ্যবিত্ত পরিবারের সুখ-দুঃখ, হাসি-কান্না, অভাব-আকাঙ্ক্ষা খুব সুন্দর এবং সাবলীলভাবে লেখক ফুটিয়ে তুলেছেন। ব‌ইটি পড়ার সময় আর্থিক ভাবে বিপর্যস্ত এক মধ্যবিত্ত পরিবারের আনন্দ-বেদনা'র অকৃত্রিম বিবরণ চোখের সামনে ভেসে ওঠে। চরিত্র গুলো এতটাই জীবন্ত মনে হয় যে তাদের সাথে পরিচিত হতে পাঠককে কষ্ট করতে হয় না।

                    ব‌ইটির অন্যতম চরিত্র মাহমুদ। ব‌ই পড়তে গেলে তার মুখে যে কথাটি প্রথম শোনা যায় তা হলো, "আমি যদি মারা যেতাম তাহলে তুমি কি করতে লিলি?" মাহমুদ বাড়ির বড় ছেলে, বি এ পাশ করেছে তিন বছর আগে। একটা পত্রিকায় সাব এডিটরের চাকরী তার, সামান্য বেতন। আদর্শ সাংবাদিক হবার আশা নিয়ে এই চাকরিতে যোগদান করেছিলো সে। কিন্তু তার সে আশা পূরন হয় না। এ সমাজে সত্য এবং সততার দাম নেই। একটু রগচটা স্বভাব। মাঝেমধ্যেই সে রাগ করে বাড়ি থেকে বের হয়ে যায়, তারপর কয়েকদিন বাড়ি ফেরে না। বড়লোকদের সে দুচোখে দেখতে পারে না। সমাজের এই শ্রেনীর প্রতি তার চরম ক্ষোভ। এরা ধনী হয়েছে গরীবের হক মেরে, দুর্নীতি করে। মাহমুদ এর সাংবাদিক হবার আশা এদের জন্য‌ই ভেঙে গেছে। একবার সে রাগ করে পত্রিকার চাকরি ছেড়ে দেয়। কিছুদিন ঘুরে আবার একটি প্রেসে প্রুফরিডিং এর চাকরি নেয়। সে সাধ্যমতো সংসারে সাহায্য করে।
                    
                    মরিয়ম। মাহমুদের বোন। ত্রিশ টাকা মাইনের একটা টিউশনি করে সে। হেঁটে হেঁটে পড়াতে যায় আবার হেঁটে ফিরে আসে। মরিয়মের ছাত্রীর নাম সেলিনা। সেলিনাদের বাড়িতে এসেই তার মনসুর এর সাথে পরিচয়। মনসুর মরিয়মকে পছন্দ করে। মনসুর সেলিনার বড় বোনের দেবর। মরিয়মের প্রথমে মনসুর কে ভালো না লাগলেও সে একটা সহজ সম্পর্ক বজায় রাখে তার সাথে। মরিয়মের বান্ধবী লিলি, মেয়েদের স্কুলে সে শিক্ষকতা করে। মরিয়মের বাড়িতেই মাহমুদের সাথে তার পরিচয়।
                    
                    মরিয়ম-মাহমুদের আরো তিন ভাই বোন আছে, হাসিনা, খোকন এবং দুলু। হাসিনা ক্লাস এইটে পড়ে, চঞ্চল স্বভাবের উৎসুক কিশোরী। মাহমুদ বাড়ি না থাকলে হাসিনা তার ব‌ই ঘাঁটাঘাঁটি করে। ব‌ই ঘাঁটাঘাঁটি করার কারনটা মজার। একদিন সে ব‌ইয়ের ভেতর এক টাকার একটা নোট পেয়েছিলো। সেই আশায় সে প্রতিনিয়ত এই কাজ করে। মাহমুদ অবশ্য বিরক্ত হয় হাসিনার এই কাজে। ঝগড়া বাঁধলে মা থাকে মরিয়মের পক্ষে আর বাবা হাসিনার পক্ষে। হাসিনার সব আবদার এর জায়গা মরিয়ম। খোকন ও স্কুলে পড়ে আর দুলু হচ্ছে সবার ছোট।
                    
                    তাদের বাবা একজন সামান্য কেরানী। সংসারের খরচ তার একার পক্ষে চালানো সম্ভব হয় না। সন্তানদের শখ আহ্লাদ পূরন করতে না পারায় তিনি মনোকষ্টে ভোগেন। তাদের মা বিশুদ্ধ গৃহিণী।
                    তারা থাকে একটা পুরোনো বাড়িতে। আস্তর ওঠা দেয়াল, নড়বড়ে ছাঁদ, টানাটানির সংসার। বৃষ্টি হলে ফাটল দিয়ে পানি পড়ে, ইট খসে পড়ে। বর্ষার মৌসুমে ছাঁদ মেরামত না করলে চলে না। নানা ঘাত প্রতিঘাত, অভাব অনটনের মধ্যেও তাদের দিন চলতে থাকে।
                    
                    এই অভাবের সংসারেও তাদের কিছু সুখের স্মৃতি তৈরী হয়, তা সুখ যোগায় তাদের মনে। মরিয়মের বিয়ে হয় মনসুর এর সাথে।
                    একটি দুর্ঘটনা সবকিছু এলোমেলো করে দেয়। মাহমুদ দিশেহারা হয়ে পড়ে, তার পাশে এসে দাড়ায় লিলি। তাদের জীবন‌ও এগিয়ে চলে। জীবন চলে তার নিজ গতিতে, সে কারো জন্য থেমে থাকে না।এই জীবনীশক্তি'র যেনো কোনো শেষ নেই।
                    
                    আপনার ব‌ইপড়ার অভ্যাস থাক আর না থাক এ ব‌ইটি পড়তে আপনার খারাপ লাগবে না। জহির রায়হানের লেখায় এমন। কেমন যেন স্বস্তি পাই পড়তে গেলে। তা বলে পড়ার সময় রোমাঞ্চ কাজ করে না এমন না বরং ঘটনার বর্ণনা এমনভাবে উনি করেন আপনাকে ব‌ইয়ের শেষ পর্যন্ত টেনে নিয়ে যাবে অনায়াসেই। তবে এ ব‌ইটি পড়ার সময় কখোনো ঠোঁটের কোণে হাসি এবং চোঁখের কোনে দুফোঁটা জল আসতে পারে।
                    
                    লেখা: হামিদুল ইসলাম
                    পরিসংখ্যান বিভাগ, ইসলামী বিশ্ববিদ্যালয়।</p>
            </div>
        </div>
        </article>
    
</div>
</body>
</html>